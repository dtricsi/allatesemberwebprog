<h2>Bemutatkozás</h2>
<img src="./images/bemutatkozaskutya.jpg" width="330" height="330"> 
<p>Az "Állat és Ember" Állat- és Természetvédő, Szabadidő és Kulturális Egyesület, régi állatvédők részvételével jött létre, 2007-ben.</p> 
<p>Állatvédelmi munkánkat család és munka mellett végezzük, szabadidőnket és anyagi lehetőségeinket rá szánva, azaz NEM munkaviszonyban, és NEM díjazás ellenében. Tagságunk zöme Budapest XV. kerületére koncentrálódik. Ennek megfelelően indulásunkkor célunk elsősorban az volt, hogy itt, és vonzáskörzetünkben, a IV., XVI. kerületben, Fóton, Mogyoródon és Dunakeszin segítsünk a bajba jutott állatokon. Fejlődésünknek köszönhetően működésünk második évétől ez az egész országból - Budaörsről, Vácról, Jászberényből, Ózdról, Hajdúszoboszlóról, Nyíregyházáról, és egyéb településekről - történő mentésre bővült: a rendelkezésünkre álló helyek függvényében feladatunkkul tűztük ki a halmozottan sérült - különösen: súlyos szembetegségekben szenvedő, illetve szem-, és látássérült - kutyák, illetve viselkedészavaros, illetve a legnagyobb bajban lévő, különböző S.O.S. fórumokra feltett, záros időn - legtöbb esetben napokon, órákon - belül lealtatásra kijelölt állatok mentését.</p>
<p>Telepünk, menhelyünk nincs, nem is tervezünk ilyet létrehozni: ideiglenes befogadói rendszerben illetve panziót igénybe véve dolgozunk.</p>
<p>A gondozásunkba vett állatokat minden esetben két hétig karanténozzuk, s ha ez alatt betegséget nem tapasztalunk náluk, állatorvosi felmérés, és legtöbb esetben: azonnali ivartalanítás után lehetőség szerint befogadó családhoz költöznek, testi-lelki rehabilitációjuk ott történik. Ez a rehabilitációt és az örökbefogadáskor új családjukba történő beilleszkedésüket sokkal zökkenőmentesebbé teszi.</p>
<p>Takács Kati</p>
<p><video width="320" height="240" controls>
  <source src="./images/kutyavideo.mp4" type="video/mp4">
  <source src="./images/kutyavideo.ogg" type="video/ogg">
Your browser does not support the video tag.
</video></p>

<p><iframe width="790" height="444" src="https://www.youtube.com/embed/dQw4w9WgXcQ" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe></p>
<p><a href="http://www.xn--llatsember-r4a4h.hu/beszamolok.php?id=0">főoldal</a></p>