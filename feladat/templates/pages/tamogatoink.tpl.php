<h2>Támogatóink</h2>
<p>Szeretnénk itt is megköszönni azoknak a cégeknek, magánszemélyeknek a segítségét, akik egyesületünk munkáját segítik pénz- vagy tárgyi adománnyal, társadalmi munkával, akciókkal, kedvezménnyel. Valamennyiüket itt nem soroljuk fel, és van olyan is, aki névtelen szeretne maradni. Támogatóink sokfélék: találsz köztük egyszemélyes vagy családi vállalkozást, de multinacionális céget is; olyat, ahol a munkáltató igénye volt a segítségnyújtás, de olyat is, ahol a dolgozói kollektíva szervezte meg és nyújtja, nem esetenként csak, hanem kinyilvánított célként: folyamatosan.
Formabontás gyanánt támogatóinkat kértük meg, kedvcsinálónak másoknak, hogy írjanak magukról, és arról, milyen indíttatásból, miben, hogyan segítenek.
</p>

<img src="./images/fortkft.jpg" width="100" height="100">
<h3>Fort Kft.</h3>
<p>Az anyagi támogatás mellett hozunk-viszünk kutyusokat állatorvoshoz, ideiglenes gazdihoz, végleges gazdihoz, és az egyesület szinte valamennyi rendezvényén részt veszünk, mint szervezők.
Ebben segítenek családunk tagjai - apukám, lányom, Manka -, de a cégben dolgozó kollegák is, akik önként szívesen jönnek a cél érdekében.</p>
<p>„Véletlenül” egy internetes keresés kapcsán- szigorúan munkaügy – rátaláltam egy kutyusra, akinek szomorú sorsa nagyon megindított. Jó-jó, de hol van ebben a társadalmi szerepvállalás ?! A kutyus az Állat és Ember Állatvédő Egyesületnél lakott – ezt csak így tudom definiálni, hiszen panzióban lakott – Többszöri látogatás után örökbe fogadtuk Efit, aki 2 éve családunk és irodánk új tagja.
Eleinte csak ennyi kapcsolatunk volt az egyesülettel, aztán szép fokozatosan lelkes tagjai lettünk.</p>
<img src="./images/salus.jpg" width="100" height="100">
<h3>Salus</h3>
<p>Cégünkben a Salus Kft-ben sokunknak van, volt vagy lesz háziállata. Fontosnak gondoltuk, hogy lehetőségeinkhez mérten segítséget nyújtsunk egy olyan szervezetnek, mely ugyanúgy elengedhetetlennek tartja a kedvencek megfelelő gondozását, mint mi magunk.
Az egyesületet termékeinkkel segítjük.
A SALUS Kft. a gyógyászati segédeszköz gyártása és forgalmazása terén jelentős múltra visszatekintő, több, mint húsz éve működő vállalkozás.</p>
<a href="http://www.xn--llatsember-r4a4h.hu/hirek.php?pr_id=23">aloldal</a>